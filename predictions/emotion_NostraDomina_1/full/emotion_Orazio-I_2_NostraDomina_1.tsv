I_2	iam satis terris niuis atque dirae grandinis misit pater et rubente dextera sacras iaculatus arcis terruit urbem terruit gentis graue ne rediret saeculum Pyrrhae noua monstra questae omne cum Proteus pecus egit altos uisere montis piscium et summa genus haesit ulmo nota quae sedes fuerat columbis et superiecto pauidae natarunt aequore dammae	positive
I_2	uidimus flauom Tiberim retortis litore Etrusco uiolenter undis ire deiectum monumenta regis templaque Uestae Iliae dum se nimium querenti iactat ultorem uagus et sinistra labitur ripa Ioue non probante uxorius amnis	positive
I_2	audiet ciuis acuisse ferrum quo graues Persae melius perirent audiet pugnas uitio parentum rara iuuentus	positive
I_2	quem uocet diuum populus ruentis imperi rebus	positive
I_2	prece qua fatigent uirgines sanctae minus audientem carmina Uestam	positive
I_2	cui dabit partis scelus expiandi Iuppiter	positive
I_2	tandem uenias precamur nube candentis umeros amictus augur Apollo siue tu mauis Erycina ridens quam Iocus circum uolat et Cupido siue neglectum genus et nepotes respicis auctor heu nimis longo satiate ludo quem iuuat clamor galeaeque leues acer et Marsi peditis cruentum uoltus in hostem siue mutata iuuenem figura ales in terris imitaris almae filius Maiae patiens uocari Caesaris ultor serus in caelum redeas diuque laetus intersis populo Quirini neue te nostris uitiis iniquum ocior aura tollat hic magnos potius triumphos hic ames dici pater atque princeps neu sinas Medos equitare inultos te duce Caesar	positive
