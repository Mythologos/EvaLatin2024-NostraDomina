10	Ne latra, ne pelle bonum, bona Luscula, somnum; Et tibi iam somnus, Luscula, gratus erit.	positive
10	Ingredere, o bone somne; nihil bona Luscula latrat: Luscula Luciolo, Luscula blanda tibi est;	positive
10	Innuit ipsa oculis tibi Luscula, Lucius ipse Innuit, et dicunt: "Somnule lenis, ades."	positive
10	Luscula iam dormit, stertit quoque bella catella, Et sua Luciolo lumina fessa cadunt.	positive
10	Dormi, Luciole, Luci dilecte, quiesce; En canit ad cunas garrula Lisa tibi.	positive
10	Mulcet languidulos, saturat quoque somnus ocellos; Somnus alit venas, corpora somnus alit, Et sedat curas requiemque laboribus affert, Odit tristitiam, gaudia semper amat.	positive
10	Somne bone o cunctis, assis mihi, candide somne, Somne bone et pueris, somne bone et senibus, Ipse mihi tumidas satura, bone somne, mamillas, Hubera Luciolo quo mea plena fluant.	positive
10	Sentit Luciolus, dormitque et ridet et optat, Et mammas digitis prensitat usque suis.	positive
10	Euge, puer, sitibunde puer, cape, lassule, somnos; Mox tibi iam vigili lacteus amnis erit.	positive
