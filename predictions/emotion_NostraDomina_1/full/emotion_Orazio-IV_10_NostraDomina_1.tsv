IV_10	o crudelis adhuc et Ueneris muneribus potens insperata tuae cum ueniet pluma superbiae et quae nunc umeris inuolitant deciderint comae nunc et qui color est puniceae flore prior rosae mutatus Ligurine in faciem uerterit hispidam dices heu quotiens te speculo uideris alterum quae mens est hodie cur eadem non puero fuit uel cur his animis incolumes non redeunt genae	negative
