IV_12	iam ueris comites quae mare temperant inpellunt animae lintea Thraciae iam nec prata rigent nec fluuii strepunt hiberna niue turgidi	positive
IV_12	nidum ponit Ityn flebiliter gemens infelix auis et Cecropiae domus aeternum opprobrium quod male barbaras regum est ulta libidines	positive
IV_12	dicunt in tenero gramine pinguium custodes ouium carmina fistula delectantque deum cui pecus et nigri colles Arcadiae placent	positive
IV_12	adduxere sitim tempora Uergili	positive
IV_12	sed pressum Calibus ducere Liberum si gestis iuuenum nobilium cliens nardo uina merebere	positive
IV_12	nardi paruus onyx eliciet cadum qui nunc Sulpiciis accubat horreis spes donare nouas largus amaraque curarum eluere efficax	positive
IV_12	ad quae si properas gaudia cum tua uelox merce ueni non ego te meis inmunem meditor tinguere poculis plena diues ut in domo	positive
IV_12	uerum pone moras et studium lucri nigrorumque memor dum licet ignium misce stultitiam consiliis breuem dulce est desipere in loco	positive
